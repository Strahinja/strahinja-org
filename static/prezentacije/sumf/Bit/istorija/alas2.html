<!DOCTYPE HTML PUBLIC "-//W3C//DTD HTML 3.2//EN">
<HTML>
<HEAD>
<meta name="robots" content="noindex">
   <TITLE>Bit br.2</TITLE>
   <META NAME="Author" CONTENT="Ivana">
   <META NAME="GENERATOR" CONTENT="Mozilla/3.01Gold (Win95; I) [Netscape]">

<META HTTP-EQUIV="Content-Type" CONTENT="text/html; charset=Windows-1251">
</HEAD>
<BODY TEXT="#000000" BGCOLOR="#FFFFFF" LINK="#C0C0C0" VLINK="#808080" ALINK="#808080" BACKGROUND="../siv.GIF">

<TABLE WIDTH="100%" >
<TR>
<TD><IMG SRC="alas.gif" HSPACE=50 HEIGHT=36 WIDTH=361></TD>

<TD WIDTH=30%><IMG SRC="istmat.gif" HEIGHT=79 WIDTH=283></TD>
</TR>
</TABLE>

<TABLE CELLSPACING=20 CELLPADDING=10 WIDTH="770" HEIGHT="484" >
<TR>
<TD WIDTH="510" VALIGN=TOP>
<CENTER><P><FONT FACE="Fujijama YU">- И део -</FONT></P></CENTER>

<P><FONT FACE="Fujijama YU"><FONT SIZE=-1>Мика Алас. Име које представља
синоним за највиша достигнућа у једној области националне културе, као
Вук, Његош, Тесла, Пупин, Милутин Миланковић. Знан не само прегаоцима
науке већ и обичним људима. Човек своје средине, али и научник светског
гласа. Успео је да нашу научну средину изведе из заосталости и отвори просторе
новим нараштајима математичара.</FONT></FONT> </P>

<P><FONT FACE="Fujijama YU"><FONT SIZE=-1>Михаило Петровић је друговао
са обичним људима Савамале, Дунава, а био је веома виђен у кругу високих
интелектуалаца. Овакав сплет пријатеља, од академаца до рибара, од професора
Универзитета и правника до једноставних виноградара - можда је јединствен
на нашем поднебљу. Своје &quot;ја&quot; подредио је подједнако и рибару-
мештару Ђури Пупи, и младом Јовану Карамати, и пријатељу Јовану Цвијићу
а и виноградару Јеремићу. Бринуо је о старим и изнемоглим коранџијама
Доњег Дунава истом снагом као и о младим сарадницима у науци. Његов очински
поглед на прве научне кораке својих ученика Младена Берића, Симе Марковића
и других, имао је исто значење као када почетнике - рибаре учи лапташу
и алову. Овакво јединство погледа на живот чинило га је великим.</FONT></FONT></P>

<P><FONT FACE="Fujijama YU"><FONT SIZE=-1>Михаило Петровић је рођен 24.априла
1868. године у угледној београдској породици Петровић. Очева смрт, која
је дошла у време првих научених слова и бројева у основној школи, утицало
је на начин његовог живота у детињству и за време школовања све до постављања
за професора Велике школе у Београду (1894.). После завршене основне школе
у Београду, септембра 1878. Петровић се уписао у Прву београдску гимназију.
У то време Прва београдска гимназија се налазила у дворишној згради Капетан
- Мишиног здања. Ова година се сматра почетком његовог рада у тој згради,
јер ће Петровићу њој остати 50 година, значи до 1938. кад је напушта као
пензионисани редовни професор Београдског Универзитета, са само једним
прекидом за време школовања у иностранству. Као ученика нижих разреда
веома га интересују путописи, књиге фантастичне садршине, приче о гусарима
и дело Жила Верна. Љубав према овој литератури остала је у Петровићу присутна
целог живота. Доцније, све оно о чему је у детињству и младости маштао,
проводећи дане и ноћи у зимским риболовима по Сави и Дунаву, доста пута
у кршу од леда, или ношен леденим сантама у морима Северног пола доживео
је да непосредно осети на лицу места и упореди их са сликом коју је сам
себи створио о поларном леденом хаосу. Петровићу је још као ученику јасно
било да наука захтева надахнуће исто као поезија. &quot;Надахнуће је потребно
поезији као и математици&quot;- писао је Пушкин. Овај стваралачки предуслов
добијао је из свакодневног рада и веома рано осетио и схватио &quot;да
математику треба сматрати азбуком сваке филозофије&quot;. Петровићево рано
интересовање за филозофију говори о урођјеној потреби из које се у многом
јавила његова наука.</FONT></FONT></P>

<P><FONT FACE="Fujijama YU"><FONT SIZE=-1>Гимназијско опредељење одвело
је Михаила Петровића на Природно-математички одсек Филозофског факултета
Велике школе у Београду (1885 - 1889). Садржаји наставе на факултету су
били усмерени тако да високошколац добије опште образовање из природно
- математичких наука. Михаило Петровић је равноправно студирао и успешно
полагао математику, механику, физику, хемију, геологију, географију, филозофију,
логику, психологију, економију, историју и др. Вероватно је баш ту, у Капетан
- Мишином здању, заискрио и отворио проблем тражења &quot;заједничке
црте појава&quot; међу разноразним појавама, а што ће доцније, преко одређених
пресликавања, довести до научних исказа.</FONT></FONT></P>

<P><FONT FACE="Fujijama YU"><FONT SIZE=-1>Живео је за науку и за љубав
према Природи. Увек је испољавао оригиналне црте, није прихватао чињенице
здраво за готово. Декартовски их је проверавао и при томе се увек рађала
клица оригиналног.</FONT></FONT></P>

<P><FONT FACE="Fujijama YU"><FONT SIZE=-1>Петровић не само да је био истакнут
студент своје генерације, по одличном успеху, већ и по посебном интересовању
за предмете, као и по широком познавању ствари које су у многом излазиле
из оквира уџбеника.</FONT></FONT></P>

<P><FONT FACE="Fujijama YU"><FONT SIZE=-1>Посебан утицај на њега иамо
је професор механике Љубомир Клерић, чијим справама за механичко цртање
коначних пресека и &quot;писање&quot; хомотетичних геометријских фигура,
био потпуно обузет. Као студент четврте године радио је темат из рачунских
машина. Тему је задао професор Љубомир Клерић.</FONT></FONT></P>

<P><FONT FACE="Fujijama YU"><FONT SIZE=-1>&quot;Изложити све начине рачунања
површина уопште, као и из планова снимљених графичким путем, заједно са
средствима (планиметрима) за рачунање површина, од најпростијих до најсложенијих
и најупотребљивијих у пракси.&quot;</FONT></FONT></P>

<P><FONT FACE="Fujijama YU"><FONT SIZE=-1>За урађену тему, Петровић је
добио другу награду. Затим, професор хемије Симо М. Косанић му је скренуо
пажњу на природне законитости међу елементима по Мендељејеву. Хемија
ће увек бити присутна у Петровићевој математици. Захваљујући правилностима
које владају код хемијских реакција, 1896. године долази до појма аналогне
рачунске машине. </FONT></FONT></P>

<P><FONT FACE="Fujijama YU"><FONT SIZE=-1>Тек при крају студија се дефинитивно
определио за математику, што је учинило да се на специјалистичком школовању
у Паризу и определи за математичке науке. На конкурсу за улазак на Ецоле
Нормале Суп&eacute;риеуре, на ком учествује по неколико стотина кандидата,
а примају само 18, Петровић је постигао велики успех. Начин на који је
положио писмене испите био је тако бриљантан да је издејствовао да уђе
у школу под истим условима као француски студенти. Он је први странац који
је изабран за Елеве интерне, тј. становање у жколи, посећивање предавања,
рад у лабораторији, библиотеци итд. Добија и стипендију од државе Србије.
Опште образовање о природним наукама и филозофији, Петровићу је пружило
полазне могућности да се својим професорима у Паризу (1889 - 1894) (Пикар,
Поенкаре, Пенлеве, Апел и др.) потпуно представи са начелима универзалности
у науци коју је париска жкола и неговала.</FONT></FONT></P>

<P><FONT FACE="Fujijama YU"><FONT SIZE=-1>Поред лисанса из математичких
наука (1892), Петровић је положио и лисанс из физичких наука (1893). Стекао
је јединство погледа у науци и природи узимајући диференцијалне једначине
за предмет докторског испита (1894.).</FONT></FONT></P>

<P><FONT FACE="Fujijama YU"><FONT SIZE=-1>Од многобројних сећања појединих
Француза на Михаила Петровића издвојили бисмо сећање Шарла Моренса: &quot;Био
је шармантан и мио друг, увек добро расположен, понекад ћутљив. Свирао
је виолину као Циганин, понекад носталгично; виолина је увек била поред
њега и узимао би је неприметно, увек спреман да је остави ако би помислио
да омета рад својих другова. Волео је дуге жетње и водио нас је понекад,
кад се жетао Паризом и његовом околином. Волео је риболов; носи је са
собом фотографију јум рибе, мислим кечиге, чија дужина је превазилазила
његову висину.&quot; </FONT></FONT></P>

<DIV ALIGN=right><P><I><FONT FACE="Fujijama YU"><FONT SIZE=-1>проф. Трифуновић
Драган, <BR>
из &quot; Барда српске математике&quot;</FONT></FONT></I><FONT FACE="Fujijama YU"><FONT SIZE=-1>
</FONT></FONT></P></DIV>

<UL>
<CENTER><P>
<HR ALIGN=LEFT WIDTH="90%"></P></CENTER>

<CENTER><P><A HREF="../../index.html"><IMG SRC="logo.gif" HSPACE=10 BORDER=0 HEIGHT=60 WIDTH=162 ALIGN=ABSCENTER></A><A HREF="../index.html"><IMG SRC="Bit05.gif" HSPACE=50 BORDER=0 HEIGHT=89 WIDTH=81 ALIGN=ABSCENTER></A></P></CENTER>
</UL>
</TD>

<TD VALIGN=TOP WIDTH="200">
<CENTER><P><FONT COLOR="#737373">.</FONT></P></CENTER>

<CENTER><P><FONT COLOR="#737373">.</FONT></P></CENTER>
</TD>
</TR>
</TABLE>

</BODY>
</HTML>
